# Referat fra møte i styret for Tromsøstudentenes Dataforening
*Onsdag 2020-08-12 kl 16:16 @ Realfagbygget A039*

Referent:  B. Johansen

**Tilstede:**
* J. Alslie *(fysisk)*
* E. Andersen *(video)*
* D. Dybwad *(fysisk)*
* M. Ellingsen *(fysisk)*
* B. Johansen *(fysisk)*
* B. Klevstad *(video)*
* F. Mørstad *(fysisk)*
* S. Tollesrud *(fysisk)*


## 1. Agenda
* Godkjenne innkalling og status quo
* Økonomisk orientering
* Teknisk orientering
* Kommunikasjon
* Arrangementer
* Årsmøte
* Eventuelt

## 2. Godkjenne innkalling og status quo
TD har sitt første møte for semesteret med nye styremedlemmer i noen av postene.
Det er ønskelig at man underveis i møtet retter fokus på hva hver enkelt styrepost gjør og har ansvar for. 

## 3. Økonomiske orientering
Dorthe mangler fortsatt tilgang til bankkontoen, dette ser Mariel nørmere på.
Styret mener at TD må begynne å bruke penger på diverse budsjetterte poster for å unngå at man etablerer avsetninger og dermed risikerer avkortning av fremtidige tilskudd/midler.
Microsoft har tidligere betalt for to bedriftspresentasjoner/arrangementer, men har kun hatt mulighet til å avholde èn, de har dermed ett arrangement til gode.

Styret finner det lurt å lage et nytt budsjett for høsten, der man tar høyde for både økt digitalisert aktivitet, en annen måte å avholde Debutuka på, og for å hensynta eventuelle endringer som følge av Covid-19.

Økonomiansvarlig har ansvar for å følge opp fakturering, håndheving av budsjett og oppfølging av løpende utgifter og investeringer.

## 4. Teknisk orientering
Det er ønskelig å kjøpe inn nytt lydanlegg, et punkt på agendaen som har stått en stund.
Fredrik er pådriver for dette som arrangementansvarlig, og påtar seg å se nærmere på saken.Teknisk påpeker at man må tenke på lagring og transport.
Teknisk må avklare lagerplass etter positiv innstilling fra instituttet/fakultetet tidligere i sommer.
Teknisk tar en befaring og avtaler eventuell overtakelse så snart som mulig, da denne saken haster.

Oppsett av gruppevare(Gsuite for Non-profits) fra Google er under oppseiling og mangler bare endelig godkjenning fra Google for å kunne tas i bruk.
Dette medfører mer samstemt koordinering av e-post, kalender og fillagring.
Teknisk setter opp e-postkontoer for styret og planlegger en gjennomgang på et kommende styremøte.

Teknisk tar initativ til å kjøpe inn smittevernrekvisita som AntiBac el. for å kunne ivareta smittevern ved arrangementer og i situasjoner der TD holdes ansvarlig.

Teknisk ansvarlige har ansvar for drift av utstyr og lager for TD, herunder serverpark og infrastruktur som tilbys TDs medlemmer, lager av arrangementutstyr, samt frakt og rigging ved arrangementer.

## 5. Kommunikasjon
Posten for kommunikasjon er etter vedtak i årsmøte 2020-05-28 grovt delt opp i to poster: Bedriftskommunikasjon og Studentkommunikasjon.
Bedriftskommunikasjon medfører å holde kontakten med relevante bedrifter og koordinere arrangementer i regi av bedrifter, videreformidle stillingsutlysninger og promotere TD som en relevant studentforening for bedrifter å samarbeide med.
Studentkommunikasjon medfører å holde TDs tilstedeværelse på sosiale medier ved like, og promotere TDs arrangementer til studentene.
TD har for tiden tilstedeværelse gjennom Facebook, E-post, Discord, Instagram og plakater.
Dorthe og Mariel må ordne med til tilgang til Instagram og Facebook for de som trenger dette.

Det regjerer misforståelser om tildeling av Kull-roller på Discord-serveren, og studenter som kun tar enkeltemner på IFI får feilaktig tildelt Kull-roller.
TD vurderer å rydde i tilganger og oppsett.
Vi må muligens finne ut en løsning rundt INF-1049, kanskje rydde litt i dobbelt-brukere og tilganger.
Ettersom Discord-serveren brukes av IFI til koordinering av undervisning, må man opprettholde et tilbud også for enkeltemne-studenter fra andre studieprogram.

Mariel har tidligere i sommer pratet med Etteretningstjenesten og DIPS om bedriftspresentasjoner.
Styret ser behovet for å forfatte og sende ut en e-post med orientering om bedriftsbesøk og Covid-19.
Det synes mest hensiktsmessig at hver enkelt bedrift er ansvarlig for at smittevern overholdes når bedriften selv står for opplegget, men at TD kan være behjelpelig med å koordinere og skaffe til veie det som trengs.
TD avventer møte med IFI før noen retningslinjer fastsettes, og man ser behovet for at regler utarbeides i samarbeid med IFI, hovedsaklig med tanke på fysiske møter i regi av TD, IFI og/eller bedrifter.

Det er snakk om å presentere TD på Mentor-møte senere, og at TD skal bidra til rebusløp i form at en post.
Man ser også på muligheten for å presentere TD på kollokvier ol. slik at nye studenter blir oppmerksom på at TD finnes og hva TD kan tilby.

Status for informasjonsflyt på nettsiden er så som så, denne er under utbedring og vi håper å ha noe på plass snart.

## 6. Arrangementer
Det legges ikke opp til noen spesielle fadderuke-opplegg, som følge av Covid-19.
Man ser det også vanskelig å gjennomføre fysiske arrangementer i det hele tatt.
TD-talks blir mest sannsynlig gjennomført som rene digitale arrangementer som streames, om det skal være fysisk oppmøte begrenses dette kraftig.
Man planlegger fortsatt å kjøpe inn kaffe, pappkopper og at man i forbindelse med velferdstiltak som "Kaffe og Kos" sørger for at en representant for TD skjenker kaffe til de som ønsker de og deler ut kjeks og lignende.


## 7. Eventuelt og aksjonspunkter til neste gang
* Neste møte åpnes opp for medlemmer, men man må da sørge for at smittevern ivaretas
* Nintendo Switch'en som TD gikk til innkjøp av i forrige semester settes ikke ut for allmenn bruk foreløpig. Dette begrunnes med at denne anses som et mulig felles smittepunkt.
* Opplegg for TD-talks må revurderes for å hensynta smittevern.
* Det skal være et møte med IFI i neste uke(tirsdag 18. August, 09:00) for å diskutere Covid-19 og andre forefallende issues.
* Vi forsøker på nytt å kjøpe inn TD-genser. Styremedlemmer må skrive inn genser-størrelser i skjema.
* Vi forsøker å se nærmere på nettsiden og hva som skal til for å ta den nye i bruk.
* Vi arbeider for å gjøre det beste ut av semesteret mtp. Covid-19, og aktuelle deltakere forbereder spørsmål til IFI-møte.
* Bjørn deaktiverer alle medlemskap i tdctl for reaktivering i forbindelse med nytt semester.

## 7. Neste møte
Dato for neste møte er ikke bestemt ennå, dette avhenger av flere punkter.

2020-08-12/BJO
